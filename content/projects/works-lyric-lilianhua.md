+++
title = "歌词·掠梦·记《吉祥纹莲花楼》"
date = "2019-11-01"
draft = false
tags = []
categories = ["作品"]
slug = "works-lyric-lilianhua"
+++


谁家琢玉郎 冷面音琅琅


袖间内力满 雨落不沾裳


足踏婆娑步 雪中迷踪藏


剑身映秋水 剑气动天光


君不见 扬州慢化雪融霜


此气纯且和 此心本来相


乘兴提酒来 兴尽携剑返


输与佳人笑 胭脂墨何妨


长物无所有 欣然折梅往


谁能如阁下 风流世无双


君有锦绣裳 葳蕤自生光


爱惜羽毛去 陇西艾如张


野春平碧中 漠漠无形网


艾叶绿花妆 祸机丛中藏


晴空排云上 东海水汤汤


江湖风波恶 终无友在旁


明月沉西海 悲风摧白杨


回首忆前尘 誓要血债偿


君可知 嬴珠甲刀剑难伤


人心较碧茶 更毒到断肠


山水有时尽 羞涩垂空囊


三焦已有损 四穴治疯狂


沉疴恐难愈 眼中影幢幢


浮生半日闲 偷得日月长


少年浮华甚 过眼云烟茫


人命何缥缈 且惜且思量


努力加餐饭 道路阻且长


死生不复见 此后愿吉祥

